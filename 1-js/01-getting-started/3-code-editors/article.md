# Kodo redaktoriai

Kodo redaktorius (ang. "code editor") yra vieta, kur programuotojai praleidžia didžiają dalį laiko.

Yra dviejų tipų redaktoriai: integruotos kūrimo aplinkos (ang. IDE) ir lengvasvoriai (ang. "lightweight") redaktoriai. Dauguma žmonių naudoja po viena abiejų tipų redaktorių.

## Integruota Kūrimo Aplinka (IDE)
Terminas [IDE](https://en.wikipedia.org/wiki/Integrated_development_environment) reiškia galingą redaktorių su daug galimybių, kurios dažnai veikia "visam projektui". Kaip ir sufleruoja pavadinimas - tai ne tik eredaktorius, bet tuo pačiu ir visa "programavimo aplinka".

IDE įkelia visą projektą (kuris gali turėti daug failų), leidžia naviguoti tarp failų, suteikia automatinį užbaigimą (ang. "autocompletion"), kuris galioja visam projektui (ne tik vienam failui) ir integruoja versijos valdymo (ang "version control") sistemą (pvz. [git](https://git-scm.com/)), testavimo aplinką ir kitus "projekto lygio" dalykus.

Jeigu dar neišsirinkote IDE, pamąstykite apie šiuos:

- [Visual Studio Code](https://code.visualstudio.com/) (daugiaplatformis, nemokamas).
- [WebStorm](http://www.jetbrains.com/webstorm/) (daugiaplatformis, mokamas).

Windows taip pat yra "Visual Studio", tačiau nereiktų jo maišyt su "Visual Studio Code". "Visual Studio" yra mokamas ir tik Windows skirtas redaktorius, kuris puikiai derinasi su .NET platforma. Jis taip pat tinka ir JavaScript. yra ir nemokama versija [Visual Studio Community](https://www.visualstudio.com/vs/community/).

Dauguma IDE yra mokami, tačiau turi bandomąjį periodą. Jų kaina dažniausiai pakenčiama, atsižvelgiant į programuotojų atlyginimus, tad tiesiog išsirink tokį, kuris atrodo patogiausiai.

## Lengvasvoriai redaktoriai

"Lightweight editors" yra ne tokie galingi kaip IDE, bet jie yra greiti, elegantiški ir paprasti.

Jie dažniausiai naudojami greitai atidaryti ir pakoreguoti failą.

Pagrindinis skirtumas tarp "ligthweight editor" ir "IDE" yra tas, kad IDE veikia projekto lygmeniu, todėl pačioj pradžioj jis pakrauna daug daugiau informacijos, analizuoja projekto struktūrą, nei to reikia, ir pan. Lengvascoris redaktorius yra daug greitesnis, jeigu mums tereikia pakeisti vieną failą.

Praktikoj, lengvasvoriai redaktoriai turi daug papildymų (ang. "plugin"), įskaitant direktorijos lygmeny sintaksės analizatorius, automatinio užbaigimo papildymus, tad šitoj vietoj nėra griežtų ribų tarp lengvasvorio redaktoriaus ir IDE.

Šie pasirinkimai verti dėmesio:

- [Atom](https://atom.io/) (daugiaplatformis, nemokamas).
- [Visual Studio Code](https://code.visualstudio.com/) (daugiaplatformis, nemokamas).
- [Sublime Text](http://www.sublimetext.com) (daugiaplatformis, laikinai nemokamas, ang. "shareware").
- [Notepad++](https://notepad-plus-plus.org/) (Windows, nemokamas).
- [Vim](http://www.vim.org/) ir [Emacs](https://www.gnu.org/software/emacs/) yra labai puikūs, jeigu moki jais naudotis.

## Nesiginčykime

Redaktoriai, kurie buvo paminėti šioje pamokoje yra tie, kuriuos aš ir mano draugai, kuriuos laikau kietais programuotojais, naudojame ilgą laiką ir kurie tenkina mūsų poreikius.

Mūsų dideliame pasaulyje yra kitų puikių redaktorių. Tiesiog pasirink tokį, kuris tau labiausiai patinka.

Redaktoriaus pasirinkimas, kaip ir bet kokio kito įrankio, yra individualus ir priklauso nuo projektų bei kitų, dažnai subjektyvių kriterijų.
