
# Vadovai ir specifikacija

Ši knyga yra *pamokų formato*. Jos tikslas - padėti palaipsniui išmokti kalbą. Tačiau kuomet išmoksti pagrindus, prireikia kitų resursų.

## Specifikacija

[The ECMA-262 specification](https://www.ecma-international.org/publications/standards/Ecma-262.htm) turi pačią nuodugniausią, detalią ir formalią informaciją apie JavaScript. Iš esmės, ši specifikacija apibrėžia pačią kalbą.

Tačiau iš šios specifikacijos mokytis iš pat pradžių yra gana sunku, nes informacija labai formali. Jeigu reikia pačios tiksliausios informacijos apie kalbą, specifikacija yra puikus šaltinis. Tačiau vargu, ar to prireiks kiekvieną dieną.

Kasmet yra išleidžiama nauja specifikacijos versija. Tarp šitų išleidimų, galima rasti juodraštį (ang. *draft*) čia <https://tc39.es/ecma262/>.

Galite perskaityti apie naujausias savybes, įskaitant ir tas, kurios yra “beveik standartas” (dar vadinamas “stage 3”) galima rasti <https://github.com/tc39/proposals>.

Taip pat, jeigu norite programuoti naršyklei, tam yra kita specifikacija, kurią gali rasti [antroje](info:browser-environment) vadovėlio dalyje.

## Vadovai
- **MDN (Mozilla) JavaScript Reference** yra pagrindinis vadovas su pavyzdžiais ir kita informacija. Jame galima gauti išsamios informacijos apie atskiras kalbos funkcijas, metodus ir pan.

	Vadovą galima rasti <https://developer.mozilla.org/en-US/docs/Web/JavaScript/Reference>.


Tačiau, dažniausiai geriausia tiesiog ieškoti informacijos internete. Verta tiesiog naudoti “MDN [terminas]” užklausoje, pavyzdžiui <https://google.com/search?q=MDN+parseInt> tam, kad rastumėte informacijos apie `parseInt` funkciją.
	
## Suderinamumo lentelės

JavaScript yra nuolatos tobulinama kalba, todėl naujos savybės atsiranda reguliariai.

Pamatyti, ar šias savybes palaiko konkrečios naršyklės ar kiti varikliai, galima čia:

- <http://caniuse.com> - kiekvienos savybės suderinamumo lentelės. T.y. kad pamatyti kurie varikliai palaiko modernias kriptografijos funkcijas: <http://caniuse.com/#feat=cryptography>.
- <https://kangax.github.io/compat-table> - lentelė su kalbos savybe ir varikliais, kurie palaiko/nepalaiko šias savybes.

Visi šie šaltiniai yra naudingi realiame pasaulyje, nes jie turi svarbios informacijos apie kalbą, suderinamumą ir pan.

Prisimink juos tiems atvejams, kai reikės detalios informacijos apie konkrečią savybę.
